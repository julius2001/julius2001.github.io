## Om meg
{% responsive_image path: assets/img/welcome_opera.jpg %}
Pianisten og bassbarytonen, født i 2001 i Schleswig, Nord-Tyskland, begynte sin musikalske utdannelse på ulike måter i
barndommen.
Først lærte han seg grunnleggende pianospill på egen hånd i tillegg til kirkekor, fiolin- og bratsjspill,
før han i alderen av 10 år begynte sin klaverutdannelse hos den irsk-tyske pianisten **Kevin McKenna**.
Det var nettopp denne selvlærte tilnærmingen som ga ham en ekstremt naturlig og personlig relasjon til musikken
fra første stund.
Deretter fulgte en rekke konsertopptredener (blant annet i samarbeid med statsteateret i Schleswig-Holstein)
og priser i konkurranser (blant annet i den **nasjonale konkurransen Jugend musiziert**).

Etter videregående begynte han med sitt bachelorstudiet i klaver ved **Musikkhøgskolen i Karlsruhe, Tyskland**
med **professor Kalle Randalu** i 2019, som han fullførte med utmerkelse i 2023.
I 2022 fullførte Julius von Forstner med stor entusiasme et ERASMUS-utvekslingssemester ved UiT Norges arktiske
universitet i Tromsø med **professor Sergej Osadchuk**.
Han fikk også viktige impulser fra Heike Allardt, Andrej Jussow, Vadim Palmov, Matti Hirvonen, Anne Sophie von Otter,
ved Mattheiser sommerakademi, Nordland kammermusikkurs og fra **professor Christopher Park** under
Voksenåsen sommerakademi. Andre viktige mesterklasser med: David Gowland, Annette Weber, Anthony Almeida og Toby Spence.



I tillegg til kammermusikk, romanseinterpretasjon og samtidsmusikk førte studiene ved Musikkhøgskolen i Karlsruhe
også til en stor interesse i **klassisk sang**.
I 2023 begynte Julius von Forstner derfor å studere sang med **professor Holger Speck** som bassbaryton ved siden av
klaverstudiet, og han har allerede utviklet et bredt repertoar av **sanger, oratorie- og operaarier**.
Kombinasjonen av piano og sang gir ham ideelle komplementære ferdigheter som beriker ham som musiker.

Høsten 2023 flyttet Julius von Forstner til **Oslo**, blant annet på grunn av sin store begeistring for landet og dets
kultur.
Dermed begynte han masterstudiet sitt i utøvende klaver med **professor Håvard Gimse** ved **Norges musikkhøgskole**.
Samtidig fortsetter han vokalstudiene ved UiT Norges arktiske universitet med **professorene Anne-Lise Sollied** og
**Carlo Allemano**. Til sesongen 2024/2025 har Julius blitt utvalgt til å delta i **Dronning Sonjas Operaakademiet**.

Etter å ha fullført masterstudiet i klaver, skal han fra høsten 2025 begynne på operastudiet ved **Operahøgskolen i Oslo (KHiO)**. Han er allerede 
en ettertraktet musiker som opptrer på bl.a. **Festspillene i Bergen, Hardanger Musikkfest,'Oslo Kammermusikkfestival'** og Edvard Grieg museum som "Ukens pianist".